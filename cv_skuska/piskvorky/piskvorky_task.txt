Piškvorky.

Upravte soketový server tak, aby přijímal spojení od více klientů a pro každého klienta si vytvořil samostatný proces. 
Poté, co přijme první dva klienty, bude další spojení odmítat. Kód pro klienta pište do samostatné funkce.

Dva připojení klienti spolu budou hrát piškvorky.  
Server si pro hru vytvoří hrací pole minimálně 5x5 ve sdílené paměti a vyplní ho tečkami.
(Pro data je vhodné vytvořit strukturu, lépe se pak pracuje s typy a přetypováním.)  

Indexování hracího pole bude: řádky číslem a sloupce písmenem.  
Klienti budou střídavě zasílat své požadavky na provedení tahu ve tvaru „znak-číslo tedy např. „C-3“.  
Při zadání špatného tahu bude hráč vyzván k novému zadání.  
Po správném zadání tahu se klientovi odešle aktuální stav hracího pole a provede se přepnutí na druhého hráče.

### Činnost serveru:

Vytvoří sdílenou paměť (a semafory).  
Přijme spojení s klientem, přiřadí mu index 0/1, vytvoří mu proces a dále opakuje:  
    - Zašle hlášku: prosím o strpení.  
    - `DOWN(sem[index])`  
    - Zašle hrací pole.  
    - Zašle hlášku: zadej tah.  
    - Počká na tah od klienta.  
    - Zpracuje tah.  
    - Pokud je tah špatný, požádá o nový.  
    - Zašle hrací pole.  
    - `UP(sem[1 - index])`.  

Střídání hráčů zajistěte dvojicí semaforů.

Upravte kód tak, aby server ignoroval data, která jsou serveru zaslána dříve, než je hráč vyzván k tahu. Použijte poll.
